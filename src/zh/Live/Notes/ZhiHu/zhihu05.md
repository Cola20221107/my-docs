# 无名英雄纪念碑碑文

> 作者：TODO
>
> - [ ] 补充作者

> **夫天下有大勇者，智不能测，刚不能制，猝然临之而不惊，无朕加之而不怒，此其志甚远，所怀甚大也。所怀者何？天下有饥者，如己之饥；天下有溺者，如己之溺耳。民族危急，别亲离子而赴水火，易面事敌而求大同。**
>
> **风萧水寒，旌霜履血，或成或败，或囚或殁，人不知之，乃至陨后无名。**
>
> **铭曰：呜呼！大音希声，大象无形。来兮精魄，安兮英灵。*长河为咽，青山为证；岂曰无声？河山即名！***
>
> **人有所忘，史有所轻。一统可期，民族将兴。肃之嘉石，沐手勒铭。噫我子孙，代代永旌。**
